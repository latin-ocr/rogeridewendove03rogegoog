154 uocum on wnnoovuu

un· 122⁷· laborum acciperet coronam vitae, quam Deus se
diligentibus repromisit. ltaque quinto decimo
die ante exitum suum de corpore apparuerunt
vulnera in manibus ejus etpedibus sanguinem
jugiter emittentia, sicut in mundi Salvatore in
ligno pendente apparuerant cum crucifigeretur a
J udaeis. Latus quoque ejus dextrum adeo aper-
tum et cruore respersum apparuit, ut etiam se·
creta cordis intima perspicua viderentur. Quid
ergol factus est ad eum concursus hominum
utriusque sexus rem tam insolitam admiran-
tium3 inter quos etiam ipsi cardinales acee-
dentes sciscitabantur ab eo, quid haec visio
sibi vellet. ‘Haec,’ inquit, ‘visio in me idcireo
ostensa est, quibus mysterium crucis praedicavi,
ut credatis in Eum, qui pro mundi salute haec
quae videtis vulnera in cruce pertulit, et etiam
ut me sciatis ejus esse servum, quem evange·
lizavi vobis crucifixum, mortuom et resuscita·
tum, et ut, omni ambiguitate remota, in hac
fidei constantia usque in finem perseveretis3
haec vulnera, quae in me ita videtis aperta et
sanguine cruentata, statim cum defunctus fuero
adeo sana erunt et cohaerentia, ut carni caeterae
similia videantur ;' qui continuo absque omni
corporis angustia et cruciatu carne solutus
reddidit spiritum suo Creatori. Quo defuncto,
nulla vulnerum praedictorum in latere, vel pedi·
bus ejus sive manibus, [stigmata] remanserunt.
Sepulto autem viro Dei in oratorio suo, Roma-
nus pontifex ipsum in catalogum sauctorum ad·
misit, et diem ejus depositionis solenniter in·
stituit celebrari.

 

